<p><div><div class="entry"></p>
<p>	 <p></p>
<p>		</p>
<p></p>
<p>		</p>	 </p>
<p>        </p>
<p>		<p><img class="alignright" title="Leczenie kurzajek" src="http://www.zdrowiutko.info/wp-content/uploads/2011/08/leczenie-kurzajek.JPG" alt="Leczenie kurzajek"><strong>75% ludzi przynajmniej raz w życiu miało problem z kurzajkami.</strong> Potrafią one miesiącami uprzykrzać życie, po czym niespodziewanie zniknąć w ciągu kilku dni.<strong> Warto wiedzieć, jak się je skutecznie leczy</strong>.</p></p>
<p><p><strong>Kurzajki</strong> to potoczne określenie jednego z wielu rodzajów brodawek spowodowanych zakażeniem przez brodawczaka ludzkiego (HPV, z ang. Human Papilloma Virus). <strong>Najczęściej pojawiają się na dłoniach</strong> i <strong>stopach</strong>, chociaż mogą zostać przeniesione również na <strong>twarz</strong> czy<strong> tułów</strong>. Początkowo nie bolą i są niemal niewidocznym pęcherzykiem, a kolorem nie odróżniają się od reszty skóry.</p></p>
<p><h4><strong>Łatwo się zarazić</strong></h4></p>
<p><p>W pierwszym stadium rozwoju <strong>brodawki</strong> są zauważane zwykle przypadkowo i często mylone z malutkimi odciskami lub ciałem obcym. Łatwo się zarazić W miarę upływu czasu wirus atakuje sąsiednie komórki i kurzajka zaczyna się rozrastać, osiągając <strong>nawet do 2–3</strong> <strong>cm</strong> średnicy. Jej barwa może zmienić się na ciemniejszą, a powierzchnia zacząć przypominać kalafior. Jeśli zmiana znajduje się na podeszwie stopy, stały ucisk kurzajki zaczyna wywoływać ból i stan zapalny, utrudniając chodzenie.</p></p>
<p><p><span id="more-1316"></span></p></p>
<p><p>Kurzajki częściej występują u u dzieci, młodzieży, osób starszych i tych z upośledzoną odpornością; mogą jednak atakować także zdrowe osoby w wieku średnim. Uniknięcie zakażenia jest naprawdę trudne, ponieważ <strong>młode kurzajki są niemal niewidoczne i bardzo łatwo przenoszą się przez dotyk</strong>. Możemy więc złapać wirusa przykładowo podając rękę osobie, która ma kurzajkę na dłoni. Wirus przenosi się również w sposób pośredni, przez przedmioty, z którymi miała kontakt osoba zakażona. Łatwo więc można zarazić się m.in. chodząc bez klapek na basenie, pożyczając obuwie od osoby zarażonej czy korzystając z usług pedikiurzystki, która nie sterylizuje narzędzi.</p></p>
<p><h4><strong>Trzeba leczyć</strong></h4></p>
<p><p><strong>W przeciwieństwie</strong> do wielu innych chorób wirusowych, <strong>wyleczenie nie daje trwałej odporności</strong>, ponieważ szczepów wirusa jest dużo. Kurzajki mogą więc uporczywie nawracać. <strong>Pojedyncza brodawka żyje 2–3 lata</strong>. Po tym czasie często znika, przed obumarciem może się jednak rozsiać albo zostać przeniesiona na inne obszary. Z tego właśnie względu<strong> kurzajki, nawet te niepozorne, trzeba leczyć</strong>.</p></p>
<p><p><strong>Kurzajki różnią się opornością na leczenie w zależności od szczepu wirusa</strong>, który wywołał zakażenie. Zdarza się więc, że znikają same po upływie kilku tygodni czy miesięcy, ponieważ organizm „zauważy” zainfekowane komórki, a następnie układ odpornościowy je zwalczy. Mechanizm ten nie zawsze jednak działa, ponieważ obszary, w których lokalizują się kurzajki, nie należą do zbyt dobrze ukrwionych. Komórki odpornościowe mogą więc przeoczyć intruza. Bywa również i tak, że pomimo agresywnego leczenia kurzajka nieustannie odrasta i rozsiewa się. Wskazane jest wtedy zrobienie kilkutygodniowej przerwy, a następnie wznowienie leczenia. Nasz układ odpornościowy z czasem łatwiej rozpozna wirusa i pomoże nam go usunąć.</p></p>
<p><h4><strong>Pomoc z apteki</strong></h4></p>
<p><p>W aptekach możemy kupić rozmaite preparaty do zwalczania kurzajek. Różnią się one sposobem działania, niektóre są dostępne wyłącznie na receptę.</p></p>
<p><ul></p>
<p><li><em>Brodacid</em> – preparat w formie lakieru aplikowanego patyczkiem. Zawiera kwas mlekowy i salicylowy (środki keratolityczne) oraz dimetylosulfotlenek, który zwiększa przenikalność kwasów w głąb naskórka. Pod wpływem tego preparatu kurzajka bieleje, a następnie odpada. Środek ten należy nakładać wyłącznie na zmianę chorobową, ponieważ działa wyżerająco także na zdrowe komórki.</li></p>
<p></ul></p>
<p><ul></p>
<p><li><em>Verrumal</em> (dostępny tylko na receptę) – żel nakładany pędzelkiem na kurzajkę. Zasychając, tworzy cienką skorupkę. Zawiera fluorouracyl (związek o działaniu cytostatycznym) oraz kwas mlekowy.</li></p>
<p></ul></p>
<p><ul></p>
<p><li><em>Duofilm</em> – alternatywa dla Brodacidu; zawiera kwas mlekowy i kwas salicylowy.</li></p>
<p></ul></p>
<p><ul></p>
<p><li><em>Wartner</em> – preparat służący do wymrażania w warunkach domowych. Jednorazową gąbczastą końcówkę nakłada się na aplikator i nasącza ciekłym azotem zmagazynowanym pod ciśnieniem w pojemniku przypominającym dezodorant. Następnie zamarzniętą końcówkę aplikatora przytyka się na kilkanaście sekund do kurzajki. W miejscu wymrożenia tworzy się pęcherzyk (niekiedy niewidoczny), który z czasem odpada. Po 2 tygodniach w razie konieczności procedurę można powtórzyć.</li></p>
<p></ul></p>
<p><ul></p>
<p><li>Krem <em>Aldara</em> (wyłącznie na receptę) – pobudza układ odpornościowy do zwalczenia brodawki. Zaletą jest fakt, że nie jest on żrący i nie narusza zdrowej skóry.</li></p>
<p></ul></p>
<p><p><strong>Wspomagająco można zażywać</strong> także preparaty stymulujące układ odpornościowy: homeopatyczne granulki Thuja occidenatlis lub tabletki ziołowe Esberitox N (na receptę), jak również kapsułki zawierające <strong>tran </strong>czy<strong> kwas omega-3</strong>.</p></p>
<p><p>C<strong>zas kuracji waha się od kilku do kilkunastu tygodni</strong> – wszystko zależy od wielkości kurzajki i systematyczności nakładania preparatów.</p></p>
<p><h4><strong>Zabiegi w gabinecie</strong></h4></p>
<p><p>Jeśli leki dostępne bez recepty zawiodą, można podjąć próbę usunięcia kurzajki w gabinecie dermatologicznym. Stosuje się tutaj kilka metod, takich jak:</p></p>
<p><ul></p>
<p><li><em>Krioterapia</em> – wymrażanie ciekłym azotem. Po zabiegu tworzy się pęcherz wypełniony surowicą, który boli i utrudnia chodzenie. Z tego względu nie dokonuje się wymrażania kurzajek na obu stopach naraz. W przypadku dużych, starych brodawek zabieg wymaga kilkakrotnego powtarzania.</li></p>
<p></ul></p>
<p><ul></p>
<p><li><em>Elektrokoagulacja</em> – usuwanie kurzajki prądem. Ranka goi się mniej więcej 7 dni i zostają po niej blizny.</li></p>
<p></ul></p>
<p><ul></p>
<p><li>W przypadku zmian opornych na zabiegi niechirurgiczne można wykonać również<em> łyżeczkowanie</em>, czyli mechaniczne usunięcie brodawek narzędziem chirurgicznym lub odparowanie ich laserem CO2. Zabiegi te przeprowadza się zazwyczaj w znieczuleniu miejscowym. Zanim się do nich przystapi, wskazane jest rozmiękczenie brodawek specjalnymi maściami lub plastrem wodoodpornym.</li></p>
<p></ul></p>
<p><p>Koszt tego typu zabiegów w gabinetach prywatnych jest bardzo zróżnicowany. W zależności od liczby zmian koniecznych do usunięcia oraz rodzaju gabinetu wynosi od kilkudziesięciu do kilkuset złotych.</p></p>
<p><h4><strong>Domowym sposobem</strong></h4></p>
<p><p>Przy usuwaniu kurzajek wykorzystuje się także proste, domowe metody. Należą do nich m.in. <strong>okłady z Rivanolu</strong>, <strong>opatrunki ze skórki cytryny moczonej przez dobę w occie</strong> czy <strong>nacieranie kurzajki przekrojonym ząbkiem czosnku</strong>. Trudno jednak mówić o ich skuteczności, stąd lekarze dermatolodzy raczej ich nie polecają.</p></p>
<p><p><strong>Natomiast sprawdzonym</strong> i <strong>uznanym sposobem jest nacieranie kurzajki sokiem z łodygi glistnika jaskółcze ziele</strong>. Zawiera on bowiem <strong>naturalny cytostatyk</strong>. Roślinę tę można znaleźć na obrzeżach lasów, na łąkach, w ogrodach i przy drogach. Brodawkę smaruje się dwa razy dziennie żółtopomarańczowym sokiem wypływającym ze złamanej łodygi, aż zmiana zniknie lub odpadnie. Pod wpływem światła sok czernieje i zostawia plamy na dłoniach. Należy też uważać, żeby nie dostał się do oka.</p></p>
<p><p></p>
<p><h3><span><em>WAŻNE – To grozi zakażeniem!<br></p>
<p></em></span></h3></p>
<p></p></p>
<p><div></p>
<p><p><strong></strong><strong></strong><strong></strong><strong></strong><strong></strong><strong></strong><strong></strong><strong></strong>Pomimo desperacji, jaką odczuwa wiele osób cierpiących na kurzajki, i rozczarowania nieskutecznością leków oraz zabiegów dermatologicznych, <strong>nie należy podejmować drastycznych prób natychmiastowego pozbycia się zmiany</strong>. Przypalanie, wygryzanie, rozdrapywanie, wycinanie nożyczkami, przyżeganie żrącymi detergentami to <strong>nie są</strong> dobre sposoby na ich likwidację.</p></p>
<p><p>Takie zabiegi nie tylko grożą zakażeniem rany, ale przede wszystkim <strong>zwiększają ryzyko rozprzestrzenienia</strong> się kurzajek na inne obszary ciała. A <strong>kurzajkę przeniesioną w okolice ust albo oka naprawdę trudno wyleczyć</strong>.</p></p>
<p></div></p>
<p>		<p></p>
<p>		</p>
<p></p>
<p></p></p>
<p>	 	  <span class="google_plus_one"><plusone></plusone></span></p>
<p></p>
<p>    	  </div>	</p>
<p>			</p>
<p>			</p>
<p></p>
<p>		</p>
<p></p>
<p></p>
<p></p>
<p>   </p>
<p>		</p>
<p></p>
<p>	 </p>
<p></p>
<p></p>
<p></div></p>