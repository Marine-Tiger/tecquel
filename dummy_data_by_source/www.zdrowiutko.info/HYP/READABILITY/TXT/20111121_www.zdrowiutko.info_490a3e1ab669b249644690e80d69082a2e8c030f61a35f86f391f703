<p><div><div class="entry"></p>
<p>	 <p></p>
<p>		</p>
<p></p>
<p>		</p>	 </p>
<p>        </p>
<p>		<p><img class="alignleft" title="Problem z pamięcią" src="http://www.zdrowiutko.info/wp-content/uploads/2011/11/slaba-pamiec.jpg" alt="Problem z pamięcią"><strong>Dlaczego jedni z upływem lat mają problemy z zapamiętywaniem informacji, a inni nie?</strong> Cóż, z wyjątkiem starzenia patologicznego, mamy taką pamięć, na jaką sobie zapracowaliśmy.</p></p>
<p><p>To, że <strong>z wiekiem pamięć słabnie</strong>, jest procesem nieuchronnym. Informacje przesyłane przez neurony przekazywane są coraz wolniej. Choć pamięć dalej gromadzi i przetwarza, to trudniej nam sięgnąć do tego, co przechowuje. Dochodzą do tego kłopoty z koncentracją. Coraz trudniej przychodzi nauka nowych rzeczy.</p></p>
<p><h4>Pole do aktywności</h4></p>
<p><p>Choć na zmiany nie mamy wpływu, to <strong>na tempo</strong> tego procesu <strong>już tak</strong>. Badania dowiodły, że <strong>przy odpowiednim postępowaniu mózg radzi sobie ze zmniejszającą się z wiekiem sprawnością komórek nerwowych</strong>. Podstawą jest stałe dostarczanie mu pola do aktywności. Już Cyceron, rzymski filozof, w dziele „O starości” pisał:<br></p>
<p><strong><em>„Kto rozumu nie używa, ten go traci”</em></strong>.</p></p>
<p><p><span id="more-1375"></span></p></p>
<p><p>Podobnie uważają współcześni lekarze – <strong>ćwiczenie umysłu opóźnia osłabienie pamięci</strong>. Trening pamięci powinien trwać przez całe życie. Nie ma więc wieku, od którego należy zacząć ćwiczyć. Również same ćwiczenia są mylącym określeniem, gdyż chodzi raczej o wybór takiego modelu życia, który pozwoli, by ów <strong>nacisk treningowy</strong> <strong>był</strong> stosunkowo <strong>stały</strong> – twierdzi prof. Bartosz Łoza, kierownik Kliniki Psychiatrii Warszawskiego Uniwersytetu Medycznego.</p></p>
<p><p>Tylko ogólna, systematyczna aktywność życiowa poprawia sprawność pamięci. <strong>Wybierając pracę, która zmusza nas do intensywnego myślenia, podejmowania decyzji, rozwiązywania problemów, zyskujemy znacznie większą sprawność.</strong> To uplastycznienie pamięci jest procesem długotrwałym i nie powinno być przerywane. Natomiast wszystkie metody treningu pamięci podejmowane ad hoc, doraźne ćwiczenia, jak również leki i suplementy mogą jedynie wspomagać te procesy.</p></p>
<p><p><strong>Nie jest ważny typ aktywności</strong> – nie musi to być rozwiązywanie krzyżówek czy czytanie książek (choć wskazane), ale przykładowo systematyczna aktywność turystyczna. <strong>Interesujmy się życiem</strong>. Ludzie, którzy mają pasje i prowadzą aktywny tryb życia, na długo zachowują dobrą pamięć. Stale podtrzymujmy kontakty towarzyskie, unikajmy nudy, rutyny i stresów.</p></p>
<p><p><span><strong>Trening pamięci powinien trwać przez całe życie.</strong></span> Nie ma więc wieku, od którego należy zacząć ćwiczyć.</p></p>
<p><h4>Ku pamięci</h4></p>
<p><p>Co jeszcze? Prowadźmy higieniczny tryb życia, z <strong>odpowiednią ilością snu w nocy</strong> i <strong>ruchu</strong> w ciągu dnia. Pamięć wspomagajmy <strong>dietą bogatą w nienasycone kwasy tłuszczowe</strong>. Poza tym spożywajmy dużo owoców i warzyw, zwłaszcza tych bogatych w cynk, <a href="http://magnez.zdrowiutko.info/" class="kblinker" title="More about magnez »">magnez</a> i witaminy A, B, szczególnie B12, C. Zrezygnujmy z używek – kawy, papierosów i alkoholu. Ten ostatni w nadmiarze skutecznie niszczy pamięć.</p></p>
<p><p>Pomimo ogromu produktów ułatwiających zapamiętywanie istniejących na naszym rynku należy raczej myśleć o zdrowej diecie, ze specjalnym naciskiem na produkty korzystne dla pracy – tu uwaga – układu krążeniowo-oddechowego.</p></p>
<p><p>Dieta wieloskładnikowa, zrównoważona jest radą uniwersalną. Nie można mieć bowiem nadciśnienia i sprawnej pamięci czy cierpieć na niewydolność oddechową i intensywnie pracować intelektualnie.</p></p>
<p><p><strong>Pamiętajmy o naszym mózgu dziś, aby w przyszłości on pamiętał o nas.</strong></p></p>
<p>		<p></p>
<p>		</p>
<p></p>
<p></p></p>
<p>	 	  <span class="google_plus_one"><plusone></plusone></span></p>
<p></p>
<p>    	  </div>	</p>
<p>			</p>
<p>			</p>
<p></p>
<p>		</p>
<p></p>
<p></p>
<p></p>
<p>   </p>
<p>		</p>
<p></p>
<p>	 </p>
<p></p>
<p></p>
<p></div></p>