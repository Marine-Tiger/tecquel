<p><div><div id="main"></p>
<p></p>
<p><p></p></p>
<p></p>
<p><p></p><h2>Pierwsze w Polsce zabiegi stabilizacji stawu krzyżowo-biodrowego u pacjentów z przewlekłym bólem kręgosłupa</h2><p class="timestamp">2011-11-20 21:03:52   <b><a href="http://www.biolog.pl/tematy-15.html" name="Medycyna" title="Medycyna">Medycyna</a></b></p><p></p><p></p>
<p>	W Klinice Neuroortopedii i Neurologii Instytutu Reumatologii w Warszawie wykonano pierwsze w Polsce zabiegi stabilizacji stawu krzyżowo-biodrowego u pacjentów z przewlekłym bólem kręgosłupa - poinformował Instytut Reumatologii.</p></p>
<p><p></p>
<p>	Staw krzyżowo–biodrowy łączy kręgosłup z miednicą, toteż podczas ruchu przenosi duże siły pomiędzy dolną, a górną częścią ciała. Około 40 proc. pacjentów z przewlekłym bólem krzyża cierpi z powodu zmian w tym stawie. Problemy z funkcjonowaniem stawu krzyżowo-biodrowego i towarzyszący im silny ból mogą być efektem choroby zwyrodnieniowej, ale też urazu, na tego typu bóle krzyża skarżą się także kobiety po porodzie oraz osoby z operowanym wcześniej kręgosłupem lędźwiowym.</p></p>
<p><p></p>
<p>	Ból krzyża negatywnie wpływa na jakość życia i ogranicza sprawność ruchową. Według statystyk na bóle pleców narzeka 80 proc. mieszkańców krajów rozwiniętych. Szacuje się, że schorzeniami kręgosłupa uzasadniana jest ponad połowa wniosków o rentę i kilkadziesiąt procent wszystkich zwolnień lekarskich.</p></p>
<p><p></p>
<p>	Trudny dostęp operacyjny sprawiał,że dotychczas stosowane chirurgiczne techniki leczenia stawów krzyżowo- biodrowych były obarczone dużym ryzykiem. Nowe rozwiązanie usuwa przyczynę bólu i daje szansę szybkiego powrotu do zdrowia. Twórcą metody jest doktor John Stark z Minneapolis (USA).</p></p>
<p><p></p>
<p>	W nowatorskiej terapii zastosowano specjalnie skonstruowany do tego celu implant, DIANA. Jak wynika z dotychczasowych badań, metoda zapewnia stabilizację stawu krzyżowo-biodrowego i skutecznie uwalnia pacjentów od bólu. Zdaniem doktora Roberta Gasika, kierownika Kliniki Neuroortopedii i Neurologii IR w Polsce jest wiele osób, którym tego typu operacja umożliwi normalne życie.</p></p>
<p><p></p>
<p>	"Dzięki tej metodzie problem rozwiązywany jest u źródła, ponieważ usuwamy przyczynę bólu" – tłumaczy doktor Gasik.</p></p>
<p><p></p>
<p>	Dzięki uprzejmości: PAP - Nauka w Polsce</p></p>
<p><p></p></p>
<p></p>
<p></p>
<p><img src="http://reklama.biolog.pl/img/i365/forum.png" border="0" alt="Komentarze"> <span><a name="komentarze"></a><b><span>KOMENTARZE</span></b></span><p>Zapraszamy też do dyskusji na największym polskim </p><b><a href="http://www.forum.biolog.pl/ekologia-i-ochrona-rodowiska-vf2.htm"><u>forum ekologiczne</u></a></b></p>
<p></p>
<p></p>
<p></p>
<p></p>
<p></p>
<p><h2>Ostatnie wiadomości</h2></p>
<p></p>
<p></p>
<p><p><a href="http://www.biolog.pl/article49232.html"><b>Opiekuńcze białka</b></a></p><p><a href="http://www.biolog.pl/article49230.html"><b>Głosuj na Narodowy Program Profilaktyki Raka Szyjki Macicy</b></a></p><p><a href="http://www.biolog.pl/article49229.html"><b>Przeszczep miednicy w Polsce</b></a></p><p><a href="http://www.biolog.pl/article49228.html"><b>Nowoczesne stanowisko terapeutyczne gantry</b></a></p><p><a href="http://www.biolog.pl/article49226.html"><b>Na cukrzycę cierpi już 366 mln ludzi na świecie</b></a></p><p><a href="http://www.biolog.pl/article49225.html"><b>PAN finalizuje projekt budowy infrastruktury dla badań</b></a></p><p><a href="http://www.biolog.pl/article49224.html"><b>Przewlekła obturacyjna choroba płuc  Polaków</b></a></p></p>
<p>		</p>
<p> </p>
<p></p>
<p></p>
<p></p>
<p><p></p>		</p>
<p>  	</div></p>
<p></p>
<p>	</p>
<p>    </p>
<p>	</p>
<p></p>
<p></div></p>