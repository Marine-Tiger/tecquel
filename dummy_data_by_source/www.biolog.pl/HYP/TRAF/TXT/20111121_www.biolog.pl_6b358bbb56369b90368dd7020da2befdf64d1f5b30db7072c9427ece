<p>Pierwsze w Polsce zabiegi stabilizacji stawu krzyżowo-biodrowego u pacjentów z przewlekłym bólem kręgosłupa</p>
<p>W Klinice Neuroortopedii i Neurologii Instytutu Reumatologii w Warszawie wykonano pierwsze w Polsce zabiegi stabilizacji stawu krzyżowo-biodrowego u pacjentów z przewlekłym bólem kręgosłupa - poinformował Instytut Reumatologii.</p>
<p>Staw krzyżowo–biodrowy łączy kręgosłup z miednicą, toteż podczas ruchu przenosi duże siły pomiędzy dolną, a górną częścią ciała. Około 40 proc. pacjentów z przewlekłym bólem krzyża cierpi z powodu zmian w tym stawie. Problemy z funkcjonowaniem stawu krzyżowo-biodrowego i towarzyszący im silny ból mogą być efektem choroby zwyrodnieniowej, ale też urazu, na tego typu bóle krzyża skarżą się także kobiety po porodzie oraz osoby z operowanym wcześniej kręgosłupem lędźwiowym.</p>
<p>Ból krzyża negatywnie wpływa na jakość życia i ogranicza sprawność ruchową. Według statystyk na bóle pleców narzeka 80 proc. mieszkańców krajów rozwiniętych. Szacuje się, że schorzeniami kręgosłupa uzasadniana jest ponad połowa wniosków o rentę i kilkadziesiąt procent wszystkich zwolnień lekarskich.</p>
<p>Trudny dostęp operacyjny sprawiał,że dotychczas stosowane chirurgiczne techniki leczenia stawów krzyżowo- biodrowych były obarczone dużym ryzykiem. Nowe rozwiązanie usuwa przyczynę bólu i daje szansę szybkiego powrotu do zdrowia. Twórcą metody jest doktor John Stark z Minneapolis (USA).</p>
<p>W nowatorskiej terapii zastosowano specjalnie skonstruowany do tego celu implant, DIANA. Jak wynika z dotychczasowych badań, metoda zapewnia stabilizację stawu krzyżowo-biodrowego i skutecznie uwalnia pacjentów od bólu. Zdaniem doktora Roberta Gasika, kierownika Kliniki Neuroortopedii i Neurologii IR w Polsce jest wiele osób, którym tego typu operacja umożliwi normalne życie.</p>
<p>"Dzięki tej metodzie problem rozwiązywany jest u źródła, ponieważ usuwamy przyczynę bólu" – tłumaczy doktor Gasik.</p>
<p>Dzięki uprzejmości: PAP - Nauka w Polsce</p>
<p>KOMENTARZE</p>
<p>Zapraszamy też do dyskusji na największym polskim forum ekologiczne</p>
<p>Ostatnie wiadomości</p>
<p>Opiekuńcze białka</p>
<p>Głosuj na Narodowy Program Profilaktyki Raka Szyjki Macicy</p>
<p>Przeszczep miednicy w Polsce</p>
<p>Nowoczesne stanowisko terapeutyczne gantry</p>
<p>Na cukrzycę cierpi już 366 mln ludzi na świecie</p>
<p>PAN finalizuje projekt budowy infrastruktury dla badań</p>
<p>Przewlekła obturacyjna choroba płuc Polaków</p>