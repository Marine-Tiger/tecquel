<p><div><tr></p>
<p>			<td id="resize" class="size5" align="left" valign="top" colspan="2"></p>
<p>			</p>
<p><br></p>
<p></p>
<p></p>
<p>Καταθλιπτικό συναίσθημα, που μπορεί να οδηγήσει σε αυτοκαταστροφικές </p>
<p>συμπεριφορές, όπως απόπειρα αυτοκτονίας, κατάχρηση ουσιών και </p>
<p>αυτοτραυματισμό, παρουσιάζουν οι έφηβοι στην Ελλάδα, σε ποσοστό που </p>
<p>μπορεί να φτάσει στο 29% στα κορίτσια και στο 13% στα αγόρια. <br><br>   </p>
<p>Το</p>
<p> παρήγορο είναι ότι η Ελλάδα έχει από τους χαμηλότερους δείκτες </p>
<p>αυτοκτονιών στους εφήβους, με ετήσια επίπτωση 3,8 περιπτώσεις ανά </p>
<p>100.000 άτομα στα αγόρια και 0,8 στα κορίτσια. <br><br>   </p>
<p>	Τα στοιχεία αυτά προκύπτουν από ανακοινώσεις που θα παρουσιαστούν στο </p>
<p>23ο Πανελλήνιο Συνέδριο της Ελληνικής Εταιρίας Κοινωνικής Παιδιατρικής </p>
<p>και Προαγωγής της Υγείας, οι εργασίες του οποίου αρχίζουν, αύριο, στη </p>
<p>Θεσσαλονίκη.<br><br>   </p>
<p><b>Οι αυτοκτονίες στην εφηβεία</b><br><br>   </p>
<p>	Σύμφωνα με στοιχεία ανακοίνωσης, με θέμα «Απόπειρες αυτοκτονίας στην </p>
<p>εφηβική ηλικία», στην πλειονότητα των ευρωπαϊκών χωρών παρατηρείται </p>
<p>συνεχής αύξηση του δείκτη αυτοκτονιών, στις ηλικίες 13-20 ετών.<br><br>   </p>
<p>Βάσει</p>
<p> των ίδιων στοιχείων, οι αυτοκτονίες καταγράφονται ως η τρίτη αιτία </p>
<p>θανάτου παγκοσμίως, σε άτομα ηλικίας από 15-24 ετών, με την Ελλάδα, </p>
<p>ωστόσο, να έχει από τους χαμηλότερους δείκτες αυτοκτονιών στους εφήβους.</p>
<p> <br><br>   </p>
<p>	«Τα αγόρια έφηβοι πιο συχνά επιλέγουν τα πυροβόλα όπλα σαν αυτοκτονική </p>
<p>πράξη, ενώ τα κορίτσια τη λήψη ουσιών. Μελέτη Ελλήνων εφήβων έδειξε ότι </p>
<p>οι αυτοκτονίες των αγοριών είναι περισσότερες στις αστικές περιοχές, ενώ</p>
<p> των κοριτσιών στις αγροτικές περιοχές. Τα αγόρια εμφανίζουν μεγαλύτερα </p>
<p>ποσοστά θανάτου εξαιτίας αυτοκτονίας, ενώ τα κορίτσια υπερτερούν στην </p>
<p>απόπειρα αυτοκτονίας και τον ιδεασμό αυτοκτονίας, χωρίς όμως να </p>
<p>επέρχεται ο θάνατος. Η σχέση μεταξύ πρώτης απόπειρας αυτοκτονίας και </p>
<p>επόμενης κυμαίνεται από 0,24%-4,30%.Τα τελευταία χρόνια έχει παρατηρηθεί</p>
<p> το σπάνιο προς το παρόν φαινόμενο της ομαδικής αυτοκτονίας, μετά από </p>
<p>συνεννόηση εφήβων μέσω του διαδικτύου (σύμφωνο αυτοκτονίας). Παράγοντες </p>
<p>που φαίνεται να ενέχονται στις αυτοκτονίες των Ελλήνων εφήβων είναι η </p>
<p>ύπαρξη ψυχιατρικής διαταραχής, προβλήματα με την οικογένεια, </p>
<p>συναισθηματικές απογοητεύσεις και αισθήματα αποτυχίας», αναφέρουν στην </p>
<p>ανακοίνωσή τους οι γιατροί της Παιδιατρικής Κλινικής Νοσοκομείου </p>
<p>Κέρκυρας Χρυσούλα Μαραγκού,  Ελένη Γεωργιάδη, Μαρία Μιχαλά, η παιδίατρος</p>
<p> του Ιατροκοινωνικού Κέντρου Κέρκυρας ΕΕΚΠΠΥ Μαρία Μάνδυλα, ο γενικός </p>
<p>γραμματέας του ΕΕΚΠΠΥ Αλέξανδρος Κουσουνής και η Βαρβάρα Λουμπράνου από </p>
<p>τη Διεύθυνση Δημόσιας Υγείας Περιφέρειας Ιονίων Νήσων.<br><br>   </p>
<p><b>Η καλύτερη παρέμβαση είναι η πρόληψη</b><br><br>   </p>
<p>Στην εφηβική περίοδο, με τις ουσιαστικές σωματικές και ψυχικές </p>
<p>μεταβολές, οι νέοι είναι συναισθηματικά ευάλωτοι και, αν οδηγηθούν σε </p>
<p>ακραίες συμπεριφορές, μπορεί να χρειαστούν παρέμβαση κάποιου ειδικού . <br><br>   </p>
<p>Η</p>
<p> καλύτερη θεραπευτική παρέμβαση είναι η πρόληψη και η έγκαιρη αναγνώριση</p>
<p> παραγόντων κινδύνου για την εκδήλωση αυτοκτονικής συμπεριφοράς. <br><br>   </p>
<p>Οι</p>
<p> περιπτώσεις των εφήβων που καταλήγουν στο νοσοκομείο, ύστερα από μια </p>
<p>απόπειρα αυτοκτονίας, θα πρέπει, μέσω της συμβουλευτικής-διασυνδετικής </p>
<p>ψυχιατρικής, να παραπέμπονται σε ειδικούς, με στόχο τη σωστή αξιολόγηση </p>
<p>και θεραπευτική προσέγγιση.<br><br>   </p>
<p>	«Στην Ελλάδα, οι έφηβοι αποτελούν το 11% του πληθυσμού και ορισμένες </p>
<p>μελέτες αναφέρουν ότι το ποσοστό όσων παρουσιάζουν καταθλιπτικό </p>
<p>συναίσθημα μπορεί να φθάνει το 13% στα αγόρια και το 29% στα κορίτσια. </p>
<p>Αποτέλεσμα των διαταραχών αυτών είναι το ενδεχόμενο, οι έφηβοι να </p>
<p>οδηγηθούν σε αυτοκαταστροφικές συμπεριφορές, όπως απόπειρα αυτοκτονίας, </p>
<p>κατάχρηση ουσιών και αυτοτραυματισμό. Το μέγεθος του προβλήματος </p>
<p>ενδέχεται να υποεκτιμάται, λόγω έλλειψης κατάλληλων υπηρεσιών, στις </p>
<p>οποίες μπορούν να προσφύγουν και προβλέπεται να επιταθεί λόγω της </p>
<p>οικονομικής κρίσης», αναφέρεται- μεταξύ άλλων- σε ανακοίνωση, με θέμα: </p>
<p>«Πρόληψη αυτοκτονιών και αυτοτραυματισμών στους εφήβους: Μέγεθος του </p>
<p>προβλήματος στην Ελλάδα και σχεδιασμός μελέτης στο πλαίσιο του </p>
<p>ευρωπαϊκού προγράμματος TACTICS» των επιστημόνων του Εργαστηρίου </p>
<p>Υγιεινής Επιδημιολογίας και Ιατρικής Στατιστικής (Ιατρική Σχολή ΕΚΠΑ), </p>
<p>της Μονάδας Εφηβικής Υγείας του Νοσοκομείου Παίδων «Π.&amp;Α. Κυριακού» </p>
<p> και του Ειδικού Κέντρου Εφηβικής Ιατρικής του Νοσοκομείο Παίδων «Αγία </p>
<p>Σοφία». <br><br>   </p>
<p>	Στη συγκεκριμένη ανακοίνωση παρουσιάζονται δεδομένα θνησιμότητας </p>
<p>αυτοκτονιών και βίαιης συμπεριφοράς ανάμεσα στους εφήβους της χώρας μας,</p>
<p> συγκριτικά με άλλες ευρωπαϊκές χώρες. <br><br>   </p>
<p>	Από τη μελέτη της τελευταίας 30ετίας προκύπτει μείωση της θνησιμότητας </p>
<p>από βία στην ΕΕ των «27», συμπεριλαμβανομένης της χώρας μας. Η μείωση </p>
<p>αφορά κυρίως την περίοδο μετά το 1993. Η μείωση είναι σαφώς μικρότερου </p>
<p>μεγέθους για τις ηλικίες 15-24 ετών σε σχέση με εκείνη του γενικού </p>
<p>πληθυσμού. <br><br>   </p>
<p>	«Αξίζει, όμως, να δοθεί προσοχή στους θανάτους από δηλητηριάσεις, όπου η</p>
<p> πρόθεση του παθόντος δεν είναι εύκολα τεκμηριώσιμη και φαίνεται να έχει</p>
<p> ιδιαίτερη σημασία για τη χώρα μας. Πράγματι, την περίοδο 1980-2009 η </p>
<p>γενική θνησιμότητα από δηλητηριάσεις στην Ελλάδα τριπλασιάστηκε, ενώ ο </p>
<p>μέσος όρος στην ΕΕ των ΅27'Α παρουσίασε ελάχιστες μεταβολές και </p>
<p>εκσεσημασμένη είναι η διαφορά στις ηλικίες 15-44 ετών (αύξηση 14,2% στην</p>
<p> Ελλάδα, 0,7% στην ΕΕ). Τα ευρήματα αυτά κρούουν κώδωνες κινδύνου, καθώς</p>
<p> αποτελούν μόνον την κορυφή του παγόβουνου», επισημαίνεται- μεταξύ </p>
<p>άλλων- στην ανακοίνωση.<br><br>   </p>
<p>	Η απουσία ηλεκτρονικών αρχείων καταγραφής, ηλεκτρονικής διασύνδεσης, με</p>
<p> δεδομένα από κέντρα της περιφέρειας, αλλά και η επιφυλακτικότητα για </p>
<p>λόγους κοινωνικούς, θρησκευτικούς και προσωπικούς, στον ακριβή </p>
<p>χαρακτηρισμό της βλάβης ως εκούσιας, δυσχεραίνουν την παρουσίαση των </p>
<p>επιδημιολογικών δεδομένων νοσηρότητας και συνεπακόλουθα, την ανάληψη </p>
<p>αποτελεσματικών στοχευμένων προληπτικών παρεμβάσεων.</p>
<p></p>
<p></p>
<p></p>
<p>			</td></p>
<p>		</tr></p>
<p>				</div></p>