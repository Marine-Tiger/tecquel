<p>Strona główna</p>
<p>O blogu</p>
<p>Regulamin</p>
<p>Mapa serwisu</p>
<p>07 03</p>
<p>Jak dbać o biust w dojrzałym wieku?</p>
<p>Zdrowie</p>
<p>Jędrne, sprężyste, kształtne – o takich piersiach marzy zapewne każda kobieta. Aby jednak osiągnąć taki efekt, trzeba na niego zapracować. Jak tego dokonać, radzą specjalistki z różnych dziedzin.</p>
<p>Specjalista dermatolog, z Centrum Medycznego ENEL -MED:</p>
<p>Na piękno kobiecych piersi składają się jędrność, elastyczność i sprężystość ich skóry. Z wiekiem grozi im opadnięcie związane z mniejszą ilością tkanki tłuszczowej i zanikiem gruczołu piersiowego. Może być ono także następstwem nagłego schudnięcia, nadmiernego opalania lub spadku ilości estrogenów.</p>
<p>Zmniejszone wydzielanie łoju w skórze tej okolicy może nasilać jej wiotczenie. Problemem estetycznym stają się też rozstępy (po ciąży lub szybkim przybraniu na wadze).</p>
<p>Skóra piersi jest delikatna i wymaga szczególnej pielęgnacji. Stosowane zabiegi i kosmetyki mają prawidłowo ją nawilżyć, poprawić jędrność i sprężystość, a nawet podnosić i napinać. Podczas nakładania kremu zaleca się masaż piersi, od dołu do góry lub ruchami okrężnymi.</p>
<p>W gabinecie lekarskim można skorzystać z najnowocześniejszych zabiegów: mezoterapii (ostrzykiwania) kwasem hialuronowym w celu nawilżenia i napięcia skóry lub zabiegu Macrolane (podawania usieciowanego kwasu hialuronowego w celu ujędrnienia i poprawy kształtu piersi).</p>
<p>Pamiętajmy też o prawidłowej postawie oraz ćwiczeniach wzmacniających mięśnie pleców i klatki piersiowej. Ważna rola przypada biustonoszom, które należy dopasować do kształtu i wielkości piersi.</p>
<p>Biochemik – kosmetolog, z Laboratorium Kosmetyków Farmona:</p>
<p>Skóra piersi szybko traci jędrność i elastyczność. Aby jak najdłużej zachować jej ładny wygląd, trzeba zastosować specjalną pielęgnację i poświęcić trochę czasu.</p>
<p>Pielęgnację piersi zacznijmy od peelingu, najlepiej preparatem w postaci delikatnego żelu lub wykonywanego szorstką rękawicą, i naprzemiennego prysznica zimno-ciepłego. Po kąpieli wmasujmy okrężnymi ruchami balsam nawilżający, poczynając od pachy, a kończąc na dekolcie.</p>
<p>Omijajmy wrażliwe brodawki. Warto stosować specjalne preparaty do pielęgnacji biustu z odpowiednimi substancjami aktywnymi. Są to przede wszystkim ekstrakty roślinne, np. ekstrakt z Kigelia africana (drzewa kiełbasianego) poprawia wygląd biustu dzięki saponinom sterydowym, które wykazują aktywność estrogeno-podobną.</p>
<p>Centella asiatica (wąkrotka azjatycka) dzięki aktywnym trójterpenom i saponinom stymuluje syntezę kolagenu i kwasu hialuronowego, poprawiając sprężystość i nawilżenie skóry, oraz przeciwdziała powstawaniu rozstępów.</p>
<p>Inne substancje działające korzystnie to: przyswajalny krzem przyspieszający odnowę tkanki łącznej i zapobiegający degradacji białka elastyny, kwas hialuronowy, białka jedwabiu lub kolagenu, które regenerują i nawilżają skórę biustu.</p>
<p>Trener, z Laboratorium Kosmetycznego Dr Irena Eris:</p>
<p>Biust kobiet dojrzałych wymaga pielęgnacji kosmetykami o właściwościach ujędrniających i silnie regenerujących. Jednak samo wmasowanie kosmetyku to za mało. Warto skorzystać z możliwości, jaką dają profesjonalne zabiegi pielęgnacyjne w gabinecie kosmetycznym.</p>
<p>Zabieg Mineralny Koktajl (Kosmetyczny Instytut Dr Irena Eris) wyraźnie poprawia kondycję skóry biustu i dekoltu. Dostarcza jej niezbędnych składników regenerujących i poprawiających wygląd biustu. Podczas zabiegu wykonywany jest peeling, nakładana aktywna ampułka, a intensywny masaż pobudza skórę do regeneracji.</p>
<p>Głównym elementem zabiegu jest maska torfowa, która dostarcza skórze aminokwasy oraz całe bogactwo makro- i mikroelementów, tj. potas, sód, wapń, magnez , miedź itp. Maska powoduje pobudzenie przemiany materii komórkowej oraz zwiększenie efektu modelującego.</p>
<p>Dla utrwalenia efektów wygładzenia i ujędrnienia zaleca się serię 4-6 zabiegów. Po zabiegu kosmetyczka zaproponuje odpowiednio dobraną pielęgnację, np. kosmetykami Prosystem Home Care.</p>
<p>Warto też polecić ruch, szczególnie rekreacyjne pływanie. Wzmacnia ono mięśnie i ujędrnia piersi, dzięki czemu biust zyskuje na atrakcyjności</p>
<p>4 sposoby na piękny i zdrowy biust</p>
<p>Zostaw komentarz</p>
<p>Nick (potrzebny)</p>
<p>E-mail (niepublikowany) (potrzebny)</p>
<p>URL</p>
<p>sitemap.xml | kanał rss</p>
<p>Kategorie</p>
<p>Ćwiczenia (3)</p>
<p>Dieta (18)</p>
<p>Zdrowie (88)</p>
<p>Zobacz również:</p>
<p>Błonnik pokarmowy</p>
<p>Grzybica pochwy</p>
<p>Indeks BMI</p>
<p>Indeks Glikemiczny</p>
<p>Magnez</p>
<p>Potas</p>
<p>informator medyczny</p>
<p>katalog stron</p>
<p>Tagi</p>
<p>bakterie biust ból ból brzucha bóle kręgosłupa chemioterapia choroba choroby układu krążenia czerniak diagnoza lekarska Dieta dieta dukana dieta montignac grypa indeks glikeminczy infekcja kamica moczowa miażdżyca mózg nadwaga oczy odchudzanie odporność otyłość pamięć piersi przeziębienie rak serce skóra stopy suplementacja diety testy diagnostyczne układ moczowy wirus wzrok zdrowa woda zdrowa żywność zdrowe odżywianie zdrowy uśmiech zioła zęby ćwiczenia ćwiczenia brzucha ćwiczenia ujędrniające biust</p>
<p>Najczęściej przeglądane</p>
<p>Haluksy i palce młotkowate - 10 251 razy</p>
<p>Półpasiec, czyli brat ospy wietrznej - 7 560 razy</p>
<p>Jak postępować przy zapaleniu spojówek? - 6 434 razy</p>
<p>Co robić, gdy boli brzuch? - 2 936 razy</p>
<p>Jarzębina na zaparcia i biegunki - 2 388 razy</p>
<p>O skutkach opalania się i profilaktyka - 2 355 razy</p>
<p>STOPa dla grzyba! - 2 192 razy</p>
<p>Fenomen diety śródziemnomorskiej - 2 166 razy</p>
<p>Sprawdź, czy masz celiakię - 1 572 razy</p>
<p>Czy metoda TENS zmniejsza ból? - 1 502 razy</p>
<p>Ostatnie wpisy</p>
<p>Problemy z pamięcią?</p>
<p>01.11.2011</p>
<p>Zalety produktów naturalnych</p>
<p>25.10.2011</p>
<p>Grypa – co musisz o niej wiedzieć</p>
<p>04.10.2011</p>
<p>Ciemna strona antybiotyku</p>
<p>24.09.2011</p>
<p>Paracetamol vs Ibuprofen</p>
<p>09.09.2011</p>
<p>Ostatnie komentarze</p>
<p>Adam : Witać, że masz dość poważne problemy z zaparciami. Mogą one ...</p>
<p>matt : Witam. Mam dosyć często bóle brzucha. Wypróżniam się co jaki...</p>
<p>Dieta : Ciekaw czy ktoś z was stosował ten rodzaj diety? Chciał bym ...</p>
<p>celiak : Dieta prowadzi do dobrego samopoczucia. Wystarczy sprawdzić....</p>
<p>Paweł : Grypa to paskuda choroba i ma wiele odminam. Też chorowałem,...</p>
<p>O blogu</p>
<p>Zdrowiutko.info - ciesz się zdrowiem!</p>
<p></p>