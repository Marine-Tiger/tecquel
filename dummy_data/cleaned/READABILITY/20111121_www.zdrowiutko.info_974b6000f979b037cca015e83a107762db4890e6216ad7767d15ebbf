<p><div><div class="entry"></p>
<p>	 <p></p>
<p>		</p>
<p></p>
<p>		</p>	 </p>
<p>        </p>
<p>		<p><img class="alignleft" title="Piękny biust" src="http://www.zdrowiutko.info/wp-content/uploads/2011/07/piekny-biust.jpg" alt="Piękny biust"><strong>Jędrne, sprężyste, kształtne</strong> – o takich piersiach marzy zapewne każda kobieta. Aby jednak osiągnąć taki <strong>efekt</strong>, trzeba na niego <strong>zapracować</strong>. Jak tego dokonać, radzą <strong>specjalistki</strong> z różnych dziedzin.</p></p>
<p><p><span><span><span><strong><em>Specjalista dermatolog, </em></strong><em></em><em><span>z Centrum Medycznego ENEL -MED</span></em></span></span><span><em>:</em></span></span></p></p>
<p><p>Na piękno kobiecych piersi składają się jędrność, elastyczność i sprężystość ich skóry. Z wiekiem <strong>grozi im opadnięcie</strong> związane z mniejszą ilością tkanki tłuszczowej i zanikiem gruczołu piersiowego. Może być ono także następstwem nagłego schudnięcia, nadmiernego opalania lub spadku ilości estrogenów.</p></p>
<p><p>Zmniejszone wydzielanie łoju w skórze tej okolicy może nasilać jej wiotczenie. Problemem estetycznym stają się też rozstępy (po ciąży lub szybkim przybraniu na wadze).</p></p>
<p><p><span id="more-1302"></span></p></p>
<p><p><strong>Skóra piersi jest delikatna</strong> i wymaga szczególnej pielęgnacji. Stosowane zabiegi i kosmetyki mają prawidłowo ją nawilżyć, poprawić jędrność i sprężystość, a nawet podnosić i napinać. Podczas nakładania kremu <strong>zaleca się masaż piersi</strong>, od dołu do góry lub ruchami okrężnymi.</p></p>
<p><p>W gabinecie lekarskim można skorzystać z najnowocześniejszych zabiegów: mezoterapii (ostrzykiwania) kwasem hialuronowym w celu nawilżenia i napięcia skóry lub zabiegu Macrolane (podawania usieciowanego kwasu hialuronowego w celu ujędrnienia i poprawy kształtu piersi).</p></p>
<p><p><strong>Pamiętajmy</strong> też o <strong>prawidłowej postawie</strong> oraz <strong>ćwiczeniach</strong> wzmacniających mięśnie pleców i klatki piersiowej. <strong>Ważna rola przypada biustonoszom</strong>, które należy dopasować do kształtu i wielkości piersi.</p></p>
<p><p><span><span><span><strong><em>Biochemik – kosmetolog, </em></strong><em></em><em><span>z Laboratorium Kosmetyków Farmona</span></em></span></span><span><em>:</em></span></span></p></p>
<p><p><strong>Skóra piersi szybko traci jędrność i elastyczność</strong>. Aby jak najdłużej zachować jej ładny wygląd, trzeba zastosować specjalną pielęgnację i poświęcić trochę czasu.</p></p>
<p><p><strong>Pielęgnację piersi</strong> zacznijmy od <strong>peelingu</strong>, najlepiej preparatem w postaci delikatnego żelu lub wykonywanego szorstką rękawicą, i naprzemiennego prysznica zimno-ciepłego. Po kąpieli wmasujmy okrężnymi ruchami balsam nawilżający, poczynając od pachy, a kończąc na dekolcie.</p></p>
<p><p>Omijajmy wrażliwe brodawki. <strong>Warto stosować specjalne preparaty do pielęgnacji biustu </strong>z odpowiednimi substancjami aktywnymi. Są to przede wszystkim ekstrakty roślinne, np. ekstrakt z Kigelia africana (drzewa kiełbasianego) poprawia wygląd biustu dzięki saponinom sterydowym, które wykazują aktywność estrogeno-podobną.</p></p>
<p><p><em>Centella asiatica</em> (wąkrotka azjatycka) dzięki aktywnym trójterpenom i saponinom stymuluje syntezę kolagenu i kwasu hialuronowego, poprawiając sprężystość i nawilżenie skóry, oraz przeciwdziała powstawaniu rozstępów.</p></p>
<p><p>Inne substancje działające korzystnie to: przyswajalny krzem przyspieszający odnowę tkanki łącznej i zapobiegający degradacji białka elastyny, kwas hialuronowy, białka jedwabiu lub kolagenu, które regenerują i nawilżają skórę biustu.</p></p>
<p><p><span><span><span><strong><em>Trener, </em></strong><em></em><em><span>z Laboratorium Kosmetycznego Dr Irena Eris:</span></em></span></span><span><em></em></span></span></p></p>
<p><p>Biust kobiet dojrzałych <strong>wymaga pielęgnacji kosmetykami</strong> o właściwościach <strong>ujędrniających</strong> i silnie <strong>regenerujących</strong>. Jednak samo wmasowanie kosmetyku to za mało. Warto skorzystać z możliwości, jaką dają profesjonalne zabiegi pielęgnacyjne w gabinecie kosmetycznym.</p></p>
<p><p>Zabieg Mineralny Koktajl (Kosmetyczny Instytut Dr Irena Eris) wyraźnie poprawia kondycję skóry biustu i dekoltu. Dostarcza jej niezbędnych składników regenerujących i poprawiających wygląd biustu. Podczas zabiegu wykonywany jest peeling, nakładana aktywna ampułka, a intensywny masaż pobudza skórę do regeneracji.</p></p>
<p><p>Głównym elementem zabiegu jest <strong>maska torfowa</strong>, która <strong>dostarcza skórze aminokwasy</strong> oraz całe bogactwo makro- i mikroelementów, tj. potas, sód, wapń, <a href="http://magnez.zdrowiutko.info/" class="kblinker" title="More about magnez »">magnez</a>, miedź itp. Maska powoduje pobudzenie przemiany materii komórkowej oraz zwiększenie efektu modelującego.</p></p>
<p><p>Dla utrwalenia efektów wygładzenia i ujędrnienia zaleca się serię 4-6 zabiegów. Po zabiegu kosmetyczka zaproponuje odpowiednio dobraną pielęgnację, np. kosmetykami Prosystem Home Care.</p></p>
<p><p>Warto też polecić ruch, szczególnie rekreacyjne pływanie. Wzmacnia ono mięśnie i ujędrnia piersi, dzięki czemu biust zyskuje na atrakcyjności</p></p>
<p>		<p></p>
<p>		</p>
<p></p>
<p></p></p>
<p>	 	  <span class="google_plus_one"><plusone></plusone></span></p>
<p></p>
<p>    	  </div>	</p>
<p>			</p>
<p>			</p>
<p></p>
<p>		</p>
<p></p>
<p></p>
<p></p>
<p>   </p>
<p>		</p>
<p></p>
<p>	 </p>
<p></p>
<p></p>
<p></div></p>