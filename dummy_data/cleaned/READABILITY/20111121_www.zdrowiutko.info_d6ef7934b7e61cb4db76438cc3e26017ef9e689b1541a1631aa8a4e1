<p><div><div class="entry"></p>
<p>	 <p></p>
<p>		</p>
<p></p>
<p>		</p>	 </p>
<p>        </p>
<p>		<p><img class="alignleft" title="Badanie piersi" src="http://www.zdrowiutko.info/wp-content/uploads/2011/06/badanie-piersi.jpg" alt="Badanie piersi">Są zbudowane z misternej sieci przewodów mlecznych, nerwów, naczyń krwionośnych i limfatycznych otoczonych tkanką tłuszczową i gruczołową.<strong> Z powodu tej skomplikowanej struktury piersi wymagają szczególnej pielęgnacji.</strong></p></p>
<p><h4>Badaj się systematycznie</h4></p>
<p><p>Po 18. roku życia naucz się, jak robić<strong> samobadanie</strong> piersi, i wykonuj je po każdej miesiączce, najlepiej między 6. a 9. dniem cyklu. Jeśli już nie miesiączkujesz, badaj się zawsze tego samego dnia miesią­ca (szczegółowy instruktaż filmowy – <a href="http://www.jestem.pl/video/samobadanie-piersi_217/">www.jestem.pl</a>). To podstawa profilaktyki raka piersi, ale nie zastąpi badań specjalistycznych.</p></p>
<p><p>Pod­czas dorocznej kontrolnej wizyty u ginekologa<strong> lekarz powinien zba­dać palpacyjnie</strong> twoje piersi (a po 35. roku życia – raz na pól roku). Po 25. urodzinach co rok rób<strong> USG</strong> piersi. Po 35. roku życia zacznij robić <strong>mammografię,</strong> po 40. koniecznie co 2 lata. Po pięćdziesiątce częstotliwość badań trzeba zwiększyć – USG co pół roku, mammografia co rok. Jeśli kobieta z najbliższej twojej rodziny (mama, babcia, siostra) chorowała na raka piersi, musisz badać się częściej – USG co pół roku, mammografia co rok.</p></p>
<p><p><span id="more-1288"></span></p></p>
<p><p><strong>Czym różnią</strong> się te<strong> badania?</strong> USG wykorzystuje fale ultradźwiękowe, które odbijają się od tkanek. Mammografia zaś to prześwietlenie przy użyciu promieni rentgenowskich. Pamiętaj, że jedno badanie nie może w prosty sposób zastąpić drugiego. Podczas pierwszego badania odnotuj, jaki rodzaj tkanki przeważa w twoich piersiach: jeśli gruczołowa, powinnaś regularnie robić USG, jeśli tłuszczowo-gruczołowa lub z przewagą tkanki tłuszczowej, także mammografię.</p></p>
<p><p>Dlaczego? Tkanka gruczołowa, której więcej mają z reguły kobiety młode, widoczna jest w badaniach jako jasna, a tkanka tłuszczowa, której przybywa z wiekiem, jako ciemna. W badaniu USG rak ma ciemne zabarwienie, a na mammografii jasne. Aby odróżnić tkankę zdrową od chorej, w młodszym wieku najczęściej wystarczy USG, a u starszych kobiet większe zastosowanie ma mammografia. Dzieje się tak m.in. z tego powodu, że np. w czasie stosowania HTZ tkanki gruczołowej przybywa.</p></p>
<p><p><strong>Pamiętaj</strong>, że 80 proc. wykrytych zmian w piersiach ma charakter łagodny!</p></p>
<p><h4>Pielęgnuj skórę</h4></p>
<p><p>Mimo że żaden krem nie da efektu, jaki można mieć po operacji plastycznej (lifting czy powięk­szenie piersi), warto go używać, ponieważ zadbana, jędrna skóra piersi stanowi naturalny „stanik”.<strong> Szukaj kremów z wyciągami z alg, bluszczu,<em> Centella asiatica</em> (wąkroty azjatyc­kiej), kwasem hialuronowym.</strong> <strong></strong></p></p>
<p><p><strong> Stosuj </strong>też<strong> naprzemienne prysznice – ciepłą i zimną </strong>wodą. Jeśli nie chcesz polewać się zimną wodą, masuj piersi kostkami lodu. Dobrze zrobi również masaż – niezbyt ostrą rękawicą lub drewnianą szczotką, a także delikatny piling. W trosce o stan skóry powinnaś zrezygnować z gorących kąpieli, opalania i gwałtownego  chudnięcia.</p></p>
<p><h4>Ćwicz regularnie</h4></p>
<p><p>W piersiach nie ma mięśni, dlatego żadne ćwiczenia nie powiększą biustu ani nie poprawią znacząco jego kondycji. Za to wzmocnią mięśnie znajdujące się pod piersiami, dzięki czemu biust będzie lepiej wyeksponowany, uniesiony, wyda się okazalszy.</p></p>
<p><p>Najlepsze ćwiczenia na mięśnie piersio­we to pompki (wykonywane tak, by łokcie były blisko ciała a nie na boki),<strong> podnoszenie hantli </strong>w pozycji leżącej do góry i na boki (tzw. motylki – ruch imitujący ruch skrzydeł motyla). Wykonuj po 3 serie, w każdej 10-15 powtórzeń.</p></p>
<p><p><img class="aligncenter" title="Pompki dla biustu alt=" src="http://www.zdrowiutko.info/wp-content/uploads/2011/06/pompki-damskie.jpg" alt=""></p></p>
<p><p>Dobre są także ćwiczenia izometryczne. Do ich wykonania nie potrzeba żadnych sprzętów. Jedno z nich to przyciskanie do siebie złączo­nych dłoni między piersiami. Łokcie odchyl, by przedramiona tworzyły linię prostą. Inne ćwiczenie polega na przyciskaniu do siebie złączonych przedramion (od nadgarstków do łokci) przed piersiową.</p></p>
<p><p>Możesz też „rozrywać” zaha­czone o siebie palcami dłonie, trzymając  je również na wysokości klatki piersiowej. Rób po kilka powtórzeń każdego ćwiczenia, utrzy­mując napięcie przez 15-20 sekund. Ćwicz regularnie, np. 3 razy w tygodniu.</p></p>
<p><h4>Noś dobry stanik</h4></p>
<p><p>Podnosi piersi i nadaje im piękny kształt, a dłużej noszony poprawia ich kon­dycję. <strong><em>Warunek:</em> musi być w dobrym rozmiarze.</strong> <span>Źle dobrany szkodzi pier­siom</span> – za luźny obwód sprawia, że tracą podtrzymanie, a za ciasne miseczki spychają biust pod pachy. <strong></strong></p></p>
<p><p><strong>Jak dobrać stanik?</strong><br></p>
<p><img class="alignright" title="Dobry stanik" src="http://www.zdrowiutko.info/wp-content/uploads/2011/06/dobry-stanik.png" alt="Dobry stanik">Podstawą jest prawidłowe mierzenie. Zmierz się tuż pod biustem na wydechu, mocno ściskając miarkę. Wynik zaokrąglij w dół o 5-10 cm (np. jeśli miarka pokazuje 79 cm, twój roz­miar pod biustem to 70). To bardzo ważne, gdyż to właśnie obwód, a nie ramiączka, ma podtrzymać piersi. W biuście mierz się luźno na wysokości brodawek, nie spłaszczając piersi. Teraz dla odpowiedniego rozmiaru biustonosza musisz dopasować własny rozmiar obwo­du pod biustem (nie sam obwód pod biustem!) i rozmiar w biuście (np. mając pod biustem 79 cm, a w biuście 87 cm, powinnaś przymierzyć 70C).<strong> </strong></p></p>
<p><p><strong>Ważne jest prawi­dłowe założenie stanika.</strong> Najpierw ułóż fiszbiny pod piersiami, zapnij obwód z tyłu na najluźniejszą haftkę, a następnie załóż ramiączka, wyreguluj je i pochyl się do przodu. Lewą dłoń włóż za prawą pierś, prawą ręką odegnij lekko koniec fiszbinu pod pachą i ruchem wygar­niającym spod pachy ułóż pierś w miseczce. To samo zrób z lewą piersią. Poskacz, schyl się – sprawdzisz, czy biusto­nosz się nie przesuwa – dobrze dobrany nie wymaga poprawiania przez cały dzień.<strong> </strong></p></p>
<p><p><strong>Jak sprawdzić, czy dobrze leży?</strong><br></p>
<p>Obwód z tyłu ma być na tym samym poziome co z przodu. Jeśli tył jest wyżej, oznacza to, że obwód jest za luźny i nie trzyma piersi. Skracanie ramiączek nie pomaga, bo wtedy tylna część obwodu jeszcze bardziej się podnosi. Zapinać powinnaś się na początku na najluźniejszą haftkę, aby mieć zapasowe, gdy stanik się rozciągnie.<strong><br></p>
<p></strong></p></p>
<p><p><strong>Jeśli od razu musisz zapiąć się na najciaśniejszą haftkę, sięgnij po mniejszy obwód.</strong> Miseczka ma obejmować całą pierś, nie mogą nad jej krawędzią tworzyć się wybrzuszenia, tzw. bułeczki. Wałeczki pod pachami mają znaleźć się w staniku – to część piersi zepchnięta pod pachy noszeniem biusto­nosza o za małych miseczkach. Na mostku fiszbi­ny powinny przylegać do skóry między piersiami, rozdzielając je, z boku mają celować w środek pachy.</p></p>
<p>		<p></p>
<p>		</p>
<p></p>
<p></p></p>
<p>	 	  <span class="google_plus_one"><plusone></plusone></span></p>
<p></p>
<p>    	  </div>	</p>
<p>			</p>
<p>			</p>
<p></p>
<p>		</p>
<p></p>
<p></p>
<p></p>
<p>   </p>
<p>		</p>
<p></p>
<p>	 </p>
<p></p>
<p></p>
<p></div></p>