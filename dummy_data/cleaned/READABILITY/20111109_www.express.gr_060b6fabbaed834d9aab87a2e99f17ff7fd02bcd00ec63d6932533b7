<p><div><tr></p>
<p>			<td id="resize" class="size5" align="left" valign="top" colspan="2"></p>
<p>			<br></p>
<p></p>
<p> Σε χαμηλά επίπεδα, σε σχέση με τις υπόλοιπες ευρωπαϊκές χώρες, είναι </p>
<p>στην Ελλάδα ο κίνδυνος επιβάρυνσης της υγείας του πληθυσμού από έκθεση </p>
<p>σε φυτοφάρμακα, όπως προκύπτει από πανευρωπαϊκή μελέτη, που εκπονήθηκε </p>
<p>από το εργαστήριο φυσικών πόρων και εναλλακτικών μορφών ενέργειας του </p>
<p>Εθνικού Κέντρου Έρευνας και Τεχνολογικής Ανάπτυξης (ΕΚΕΤΑ).<br><br>   </p>
<p>«Θέμα της μελέτης του Εργαστηρίου του ΕΚΕΤΑ ήταν η αποτίμηση των </p>
<p>επιπτώσεων στη δημόσια υγεία από τα φυτοφάρμακα, στην Ελλάδα και σε </p>
<p>άλλες ευρωπαϊκές χώρες. Για το σκοπό αυτό, χρησιμοποιήθηκαν εθνικά και </p>
<p>τοπικά δεδομένα, στοιχεία της Eurostat για τη χρήση φυτοφαρμάκων, έγινε </p>
<p>πρωτόλεια έρευνα για τις πωλήσεις φυτοφαρμάκων και στη συνέχεια </p>
<p>αναπτύχθηκε ένα μαθηματικό μοντέλο υπολογισμού των κατά τόπου </p>
<p>επιπτώσεων», εξηγεί στο ΑΠΕ-ΜΠΕ ο επικεφαλής της μελέτης, αναπληρωτής </p>
<p>καθηγητής περιβαλλοντικής μηχανικής του ΑΠΘ, Δημοσθένης Σαρηγιάννης. <br><br>   </p>
<p>Οι</p>
<p> ερευνητές, εκτός από τα επίσημα στοιχεία που συνέλεξαν, έκαναν </p>
<p>συνεντεύξεις με γεωπόνους και αγρότες για τον τρόπο χρήσης των </p>
<p>φυτοφαρμάκων και ζήτησαν από τους Ευρωπαίους συναδέλφους τους να </p>
<p>εφαρμόσουν την μεθοδολογία και το πρωτόκολλο που ανέπτυξαν για την </p>
<p>εξαγωγή συμπερασμάτων σε πανευρωπαϊκή κλίμακα.<br><br>   </p>
<p>«Διαπιστώσαμε, με αλλεπάλληλες διασταυρώσεις, ότι τα επίσημα στατιστικά </p>
<p>που αφορούν στη χρήση των γεωργικών φαρμάκων στην Ευρωπαϊκή Ένωση δεν </p>
<p>είναι ακριβή», αποκαλύπτει ο κ.Σαρηγιάννης, προσθέτοντας ότι υπάρχουν </p>
<p>πολλές «τρύπες» στις βάσεις δεδομένων. <br><br>   </p>
<p>Το παρήγορο είναι ότι, στην Ελλάδα, οι επιπτώσεις στην υγεία και κυρίως ο</p>
<p> κίνδυνος για καρκίνο από τα φυτοφάρμακα, μέσω της τροφικής αλυσίδας, </p>
<p>είναι μικρός, καθώς γίνεται λελογισμένη χρήση φαρμάκων.<br><br>   </p>
<p>«Υπολογίσαμε ότι, ετησίως, ένας στο ένα εκατομμύριο κατοίκους, είναι </p>
<p>πιθανό να εμφανίσει καρκίνο από έκθεση σε φυτοφάρμακα, ποσοστό κατάτι </p>
<p>μικρότερο απ΄ ό,τι, για παράδειγμα, στη Γερμανία, όπου είναι μεγαλύτερη η</p>
<p> ένταση της γεωργικής παραγωγής και η γειτνίαση του πληθυσμού στις </p>
<p>καλλιέργειες», λέει ο κ. Σαρηγιάννης.<br><br>   </p>
<p>Οι ευρωπαϊκές χώρες, όπου παρουσιάζεται μεγαλύτερος κίνδυνος για τη </p>
<p>δημόσια υγεία, είναι η Ισπανία, η Ουγγαρία, η Ρουμανία και, σε μικρότερο</p>
<p> βαθμό, η Γερμανία.<br><br>   </p>
<p>Στο πλαίσιο της μελέτης υπολογίστηκε και πώς μπορεί να αλλάξει η </p>
<p>κατάσταση, με βάση την κλιματική αλλαγή και τις κοινοτικές πολιτικές, </p>
<p>που στοχεύουν στην αντιμετώπισή της.<br><br>   </p>
<p>«Διαπιστώσαμε, για παράδειγμα, ότι η καλλιέργεια ενεργειακών φυτών, όπως</p>
<p> η αγριοαγκινάρα, απαιτεί λιγότερα φυτοφάρμακα και συνεπώς δεν αυξάνει </p>
<p>τον κίνδυνο για την υγεία», σημειώνει ο καθηγητής, επισημαίνοντας, </p>
<p>ωστόσο, ότι, σημαντικότερο κίνδυνο αντιμετωπίζουν οι αγρότες, οι οποίοι </p>
<p>έρχονται σε άμεση επαφή με τα γεωργικά φάρμακα.<br><br>   </p>
<p>Επιπλέον, υπολογίστηκε και το οικονομικό κόστος της επιβάρυνσης της </p>
<p>δημόσιας υγείας από τις επιπτώσεις των φυτοφαρμάκων στις εγχώριες </p>
<p>καλλιέργειες, αλλά και μέσω των εισαγόμενων φρούτων και λαχανικών, όπου </p>
<p>μπορεί να καταγράφονται αυξημένα υπολείμματα φυτοφαρμάκων.<br><br>   </p>
<p>«Σε Αγγλία και Γαλλία υπολογίσαμε το οικονομικό κόστος στη δημόσια υγεία</p>
<p> στα 100 εκατομμύρια ευρώ, ενώ στην Ελλάδα στα μόλις 100.000 ευρώ, </p>
<p>γεγονός που αποδίδεται στην έλλειψη εντατικής καλλιέργειας, αλλά και </p>
<p>ορθολογικής χρήσης φαρμάκων», υπογραμμίζει ο κ.Σαρηγιάννης, ο οποίος </p>
<p>προτείνει την υιοθέτηση πολιτικών που προωθούν τη βιολογική καλλιέργεια,</p>
<p> αλλά και την καλλιέργεια ενεργειακών φυτών για τη μεγαλύτερη χρήση </p>
<p>βιομάζας για παραγωγή ενέργειας.<br><br>   </p>
<p>Την μελέτη, εκτός από τον κ.Σαρηγιάννη, εκπόνησαν οι Αναστάσιος </p>
<p>Καράμπελας, καθηγητής του Τμήματος Χημικών μηχανικών του ΑΠΘ και οι </p>
<p>ερευνητές Περικλής Κοντορούπης, Ερμιόνη Σολωμού, Σπυριδούλα Νικολάκη και</p>
<p> Αλμπέρτο Γκόττι.  <br><br>   </p>
<p>Τα αποτελέσματα της μελέτης, που διήρκησε 7 χρόνια- από το 2004 έως το </p>
<p>2011- θα ανακοινωθούν αναλυτικά  στο διεθνές συνέδριο με θέμα «Γεωργικά </p>
<p>φάρμακα στα τρόφιμα και στο περιβάλλον στις Μεσογειακές χώρες», που </p>
<p>αρχίζει σήμερα στη Θεσσαλονίκη με διοργανωτές το εργαστήριο γεωργικών </p>
<p>φαρμάκων της Γεωπονικής σχολής του ΑΠΘ και την επιστημονική εταιρία </p>
<p>«Mediterranean Group of Pesticide Research».</p>
<p></p>
<p></p>
<p></p>
<p>			</td></p>
<p>		</tr></p>
<p>				</div></p>