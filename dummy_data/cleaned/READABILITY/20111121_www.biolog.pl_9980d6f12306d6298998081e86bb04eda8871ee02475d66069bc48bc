<p><div><div id="main"></p>
<p></p>
<p><p></p></p>
<p></p>
<p><p></p><h2>Przeszczep miednicy w Polsce</h2><p class="timestamp">2011-11-20 21:18:01   <b><a href="http://www.biolog.pl/tematy-15.html" name="Medycyna" title="Medycyna">Medycyna</a></b></p><p></p><p></p>
<p>	Pacjent, któremu przeszczepiono miednicę wrócił do pełnej sprawności fizycznej. Pierwszą tego typu w Polsce operację wykonali przed rokiem lekarze w szpitalu klinicznym Pomorskiego Uniwersytetu Medycznego w Szczecinie.</p></p>
<p><p></p>
<p>	Mężczyzna z przeszczepioną kością miednicy po dwóch tygodniach od operacji wyszedł z oddziału bez gipsu i zewnętrznych stabilizatorów, po ośmiu tygodniach odstawił kule i zaczął poruszać się samodzielnie, a po pół roku nastąpił już całkowity zrost przeszczepionej kości. "Po kilku miesiącach po operacji wrócił do pracy" - powiedział PAP we wtorek jeden z lekarzy biorący udział w operacji ortopeda z Kliniki Ortopedii i Traumatologii dr n. med. Daniel Kotrych.</p></p>
<p><p></p>
<p>	23-letni pacjent normalnie funkcjonuje, mieszka na stałe za granicą i pracuje w jednym z supermarketów wykładając towar na półki. Trenuje także sporty walki.</p></p>
<p><p></p>
<p>	Mężczyzna cierpiał na nowotwór i miał na miednicy guza wielkości główki noworodka. "Operacja polegała na wycięciu guza wraz z dużą częścią całego stawu biodrowego, prawie połowa kości miednicy została wycięta. Trzeba było wykonać rekonstrukcję miednicy by mógł on normalnie funkcjonować i miał jak najmniejszy upośledzenie ruchu. (...) Zdecydowaliśmy, że najlepiej będzie, gdy mężczyzna otrzyma przeczep lity, który maksymalnie odtworzy jego anatomię" - dodał Kotrych.</p></p>
<p><p></p>
<p>	Lekarze dążyli do tego, aby uzyskać od dawcy fragment kości pasującej kształtem i rozmiarem do miednicy biorcy. Udało się uzyskać taką kość pochodzącą od zmarłego, który był w tym samym wieku co biorca. Dawca kości zginął w wypadku samochodowym.</p></p>
<p><p></p>
<p>	Operacja trwała kilka godzin, oprócz Kotrycha wzięli w niej również udział: prof. Andrzej Gusta i dr Bartosz Kruk.</p></p>
<p><p></p>
<p>	Ubytki kości można uzupełniać również specjalnymi endoprotezami, ale w przypadku tak dużego ubytku miednicy i dużych sił działających na nią, proteza mogłaby po kilku latach nie wytrzymać i ulec zniszczeniu. Poza tym koszt takich protez to kilkadziesiąt tysięcy złotych, dodał Kotrych.</p></p>
<p><p></p>
<p>	Przeszczep odbył się jesienią zeszłego roku. Szpital dopiero teraz o tym poinformował, czekano aż przeszczep zostanie przyjęty.</p></p>
<p><p></p>
<p>	W szczecińskim szpitalu istnieje zespół lekarzy, który pobiera do przeszczepów tkanki kostne od dawców. Jest to jedyny taki ortopedyczny zespół w kraju. Kieruje nim prof. Andrzej Bohatyrewicz, który jest również wiceprzewodniczącym Światowego Towarzystwa Ortopedycznego. Lekarze cała dobę są gotowi do pobrania tkanek od dawców.</p></p>
<p><p></p>
<p>	Dzięki uprzejmości: PAP - Nauka w Polsce</p></p>
<p><p></p></p>
<p></p>
<p></p>
<p><img src="http://reklama.biolog.pl/img/i365/forum.png" border="0" alt="Komentarze"> <span><a name="komentarze"></a><b><span>KOMENTARZE</span></b></span><p>Zapraszamy też do dyskusji na największym polskim </p><b><a href="http://www.forum.biolog.pl/ekologia-i-ochrona-rodowiska-vf2.htm"><u>forum ekologiczne</u></a></b></p>
<p></p>
<p></p>
<p></p>
<p></p>
<p></p>
<p><h2>Ostatnie wiadomości</h2></p>
<p></p>
<p></p>
<p><p><a href="http://www.biolog.pl/article49232.html"><b>Opiekuńcze białka</b></a></p><p><a href="http://www.biolog.pl/article49230.html"><b>Głosuj na Narodowy Program Profilaktyki Raka Szyjki Macicy</b></a></p><p><a href="http://www.biolog.pl/article49229.html"><b>Przeszczep miednicy w Polsce</b></a></p><p><a href="http://www.biolog.pl/article49228.html"><b>Nowoczesne stanowisko terapeutyczne gantry</b></a></p><p><a href="http://www.biolog.pl/article49226.html"><b>Na cukrzycę cierpi już 366 mln ludzi na świecie</b></a></p><p><a href="http://www.biolog.pl/article49225.html"><b>PAN finalizuje projekt budowy infrastruktury dla badań</b></a></p><p><a href="http://www.biolog.pl/article49224.html"><b>Przewlekła obturacyjna choroba płuc  Polaków</b></a></p></p>
<p>		</p>
<p> </p>
<p></p>
<p></p>
<p></p>
<p><p></p>		</p>
<p>  	</div></p>
<p></p>
<p>	</p>
<p>    </p>
<p>	</p>
<p></p>
<p></div></p>